als je deze tekst leest, weet je al lang dat het niet zo goed gesteld is met ons milieu.
de bodem vervuilt doordat mensen giftige afvalstoffen in de grond stoppen en te veel mest gebruiken.
fabrieken en auto's stoten gifgassen uit, die door de wind verspreid worden.
als het regent, vallen die giftige stoffen weer op de bossen en de velden en dan spreken we van zure regen.
veel bossen in nederland en belgië zijn daardoor aangetast, wat te zien is aan de dode takken en dode bomen.
om de aarde zit een speciale laag, de ozonlaag.
dat is een filter die gevaarlijke stralen van de zon tegenhoudt.
door de vervuiling is een gat in de ozonlaag ontstaan, zodat die stralen de aarde kunnen bereiken.
er zijn bovendien rampen met kerncentrales geweest, zodat er radioactiviteit in het milieu is gekomen.
in brazilië worden heel wat bossen gekapt om er landbouwgronden van te maken.
dat is funest voor ons milieu, want die bomen produceren zuurstof en verfrissen de lucht.
honderd jaar geleden kwamen er ook wel afvalstoffen in het milieu, maar veel minder, zodat de natuur dat nog wel kon verwerken.
dat kan nu niet meer, want de natuur is niet meer gezond.
tien jaar geleden wisten we hier nog weinig van.
nu moet iedereen, dus ook de kinderen, het weten omdat de situatie ernstig is.
wanneer jij opgroeit, zul je er steeds meer mee te maken krijgen.
gelukkig zien al een heleboel mensen in dat dit een probleem is.
wij kunnen helpen door minder afval te produceren en zo het milieu langzamerhand weer gezond te maken.
we moeten bereid zijn beter met de natuur om te gaan.
als jij nu al van de ernst van de situatie doordrongen bent, kun je later, als je volwassen bent, helpen de natuur gezond te maken.