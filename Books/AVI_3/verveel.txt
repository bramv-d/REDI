'oe-waa', gaapt noor, 'ik verveel me.' ze ligt op haar buik in het grasveld.
mama kijkt op van haar leesboek.
'waarom ga je niet naar fen?' vraagt ze.
'omdat het maandag is', zegt noor.
'dan moet fen na schooltijd naar de fluitles.'
'oh', zegt mam.
ze zakt weer weg in haar tuinstoel.
het is doodstil in de tuin.
'mam', vraagt noor.
'breng je me naar het zwembad?'
'zeur niet, noor', zegt mama.
'ga wat doen.
schrijf een stukje in je dagboek.
of rolschaats naar het schoolplein.' noor staat op.
ze trekt boos aan de waslijn.
en ze schopt een keitje van het tuinpad.
ze gaat naar de goudvis, haar huisdier.
hij tuit zijn mond, net of hij trompet speelt.
'verveel jij je ook zo?' vraagt noor.
de goudvis hangt stil in de viskom.
hij kijkt naar noor en dan… echt waar… knipoogt hij naar haar!