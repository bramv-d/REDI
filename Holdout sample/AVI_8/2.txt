het was een gezellige bedoening bij de beek in het sprookjesbos van flora de fee.
alle dieren van het bos hadden zich er verzameld, want het was nog de enige plek in bos waar ze nog een beetje konden afkoelen.
want, de zon scheen al weken achtereen, het had al tijden niet meer geregend en het was dus heel warm.
het was zelfs zo warm, dat de dieren en flora maar weinig last van bezoekende mensen hadden.
kwamen er vroeger nog regelmatig mensen wandelen in hun bos, nu kwam er door de warmte bijna niemand meer.
alle mensen zouden nu wel verkoeling zoeken aan het strand.
terwijl alle dieren bij de beek waren, kwamen er aan de andere kant van het bos twee jongens aanlopen.
zo te zien hadden ze het ook erg warm, maar ze hadden ook erg veel plezier!
de jongens liepen regelrecht naar de open plek van het bos.