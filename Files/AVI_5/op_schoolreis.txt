Ik word wakker en besef meteen, dat dit een spannende dag wordt. Vandaag gaan we met de klas op schoolreis naar de Rotterdamse havens, waar het open dag is op de schepen.

Het is wel een eindje rijden met de bus van Middelrode naar Rotterdam. We zingen allerlei liedjes. De stemming zit er goed in.
In de middag arriveren we op een grote parkeerplaats. Eerst krijgen we een blikje fris met een lekkere versnapering. De juffrouw is na de herrie in de bus wel aan een kopje koffie toe.

Dan maken we een looptocht langs de schepen die aan de kade liggen. Gelukkig is het lekker zonnig weer vandaag. We gaan een groot vrachtschip op en mogen een kijkje nemen in alle vertrekken. Voor de grap gooit de schipper de kettingen los, maar de juffrouw zegt, dat we helaas geen tijd hebben voor een zeereis.

Aan wal horen we plotseling een dame roepen: "Houd de dief!"
Ze is beroofd door een zakkenroller. We zien een van de schippers heel hard achter de zakkenroller aan rennen. Al snel heeft hij hem te pakken. De dame geeft de schipper een kleine attentie voor zijn vlugge optreden.
Tegen het eind van de middag moeten we de bus weer in. Het was een voortreffelijk dagje; ik heb erg genoten van alles wat we gezien en meegemaakt hebben. Misschien ga ik in de vakantie met mijn ouders nog eens naar de havens toe.

