'Jammer, mevrouw!'
De man aan de kassa schudde zijn hoofd. 'Wat wil je zeggen?', vroeg mama.
'Dat je de spullen moet terugleggen, mama!'
Sofie zuchtte.
'Kan het echt niet?', vroeg mama wanhopig. 'Nee!'
'Kom nu, ik haal mijn portefeuille en ...'
'Mevrouw, nee! Achteruit. Er wachten nog meermensen.' De man was nu echt boos.
'O, goed! Ik zal het onthouden, hufter Mama begon achteruit te lopen.!'
Of ze probeerde toch. Er stond een lange rij. En niemand wilde plaats maken.
'EÃ©n ogenblik, mevrouw. Wacht eventjes.' Een zware man met een witte baard glimlachte.
Hij schoof langs mama naar de kassa.
'Ik zal voor mevrouw betalen', zei de man.
Hij haalde drie biljetten van twintig euro uit zijn zak.
Toen keek hij naar het schermpje van de kassa. Hij knikte.
De man van de kassa mompelde iets en gaf het wisselgeld.
'Loop maar door, mevrouw.'
Sofie probeerde naar de man te glimlachen. Mama duwde de winkelkar voorbij de kassa.
Toen Sofie nog eens omkeek, wuifde de man naar haar.
Een eindje verder bleef mama staan. De man met de baard liep voorbij. Hij droeg rode schoenen!
'Meneer? Kan ik ...'
Opnieuw wuifde hij en stapte dan nog sneller door.
'Sofie! Loop achter die man aan. Vraag hem waar hij woont. Zeg hem dat ik hem zal terugbetalen. Vandaag nog.'
Sofie holde door de schuifdeur naar buiten. Op de parkeerplaats keek ze rond. Niemand? Toch wel, er was veel volk, maar de man zag ze niet. 
Een auto startte en reed traag achteruit. Sofie tikte op het portierraampje.
De auto stopte. De man met de rode schoenen draaide het raampje open.
'Meneer, waar woont u? Mama wil u terugbetalen.' 'Hoeft niet,' zei de man, 'geschenk van de Kerstman.'
Sofie stond er als versuft bij. De auto reed weg. Het meisje keek hem met open mond na.
CHR-2005... Vreemde nummerplaat, dacht ze nog. 'En?' Mama was er eindelijk.
'Hij is gewoon weggereden', zei Sofie.
Ze wreef haar ogen uit en kneep in haar arm. 'Dat kan toch zomaar niet?', stoof mama op. 'Je hoeft niet terug te betalen. De Kerstman... 'Sofie? Wat bazel je allemaal?'
'Dat zei die man. Geschenk van de Kerstman!' Mama begreep het nu helemaal niet meer. 'Dat is toch te gek? De milde weldoener, de Kerstman?'
Sofie knikte, al snapte ze niet echt wat haar moeder zei. Waarom noemde ze de man 'de wilde weldoener'?
'Weet je het zeker?', drong mama aan. 'Ja, en hij had toch een baard?'
'O ja, en hij reed zeker ook nog weg in een slee?' 'Nee! In een auto met nummerplaat CHR-2005.' Mama pakte de arm van Sofie beet.
'Heb je dat gezien? Echt?'
'Ja, heel echt.'