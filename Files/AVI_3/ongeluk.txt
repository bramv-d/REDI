Juffrouw Puk heeft het druk. Om zes uur heeft ze een afspraak met het bestuur van haar school, maar eerst wil ze het werk van vandaag nog nakijken.

Snel eet ze haar zuurkool op. Dan pakt ze de mappen en kijkt of de kinderen het vraagstuk van vandaag goed hebben opgelost. Wat een geluk! Elk kind wist dat het figuur een rechthoek was.
Juffrouw Puk springt in haar auto. Het is al een minuut voor zes. Per ongeluk stuurt ze de auto tegen de houten schuurdeur aan. Geeft niet: een muur van steen is erger.
Snel stuurt ze de andere kant op, maar dan rijdt ze tegen de buurvrouw aan. Die stond er net nog niet...
De buurvrouw, die uit Rusland komt, heeft pijn aan haar been en is boos. Ze belt de politie.
Juffrouw Puk moet wachten: vluchten heeft geen zin.

"Jij krijgt de schuld van dit ongeluk", zegt de politieman. "Ben je nuchter?"
Juffrouw Puk heeft niets geks gedronken. Ze legt uit dat ze haast had en geeft toe dat ze schuldig is.
"Rust is beter dan haast", zegt de politieman. "Ik geef je een prent en die is duur."
Juffrouw Puk zucht. Ze belt met het bestuur van haar school en zegt: "Door een ongeluk kom ik later."
