Ik zit in de stoel bij de kapster, met een witte doek om.
Mijn haren vallen op het witte doek.
De kapster knipt mijn haar wel erg kort.
In de spiegel zie ik, hoe kort het wordt.

"Is het zo niet kort genoeg?"vraag ik.
"Nee,"zegt de kapster,"er moet nog heel veel af."
Ik word bang en laat een wind.
"Bah," zegt de kapster. "Nu knip ik je hoofd kaal!"

"Mis!" roep ik en ik spring uit de stoel, op een kist.
De kapster laat me niet zomaar gaan.
Ze wil ook op de kist klimmen, maar ze is te dik.
Ze komt er niet op.

"Ga jezelf maar kaal knippen," roep ik vanaf de kist.
De kapster kijkt heel boos.
Haar lip trilt van woede.
"Kom van die kist af!"schreeuwt ze.
Dat doe ik natuurlijk niet.

Ik roep mijn moeder, die buiten aan het kletsen is.
Binnen een minuut staat ze binnen in de kapsalon.
"Wat is hier aan de hand?"vraagt ze.
"Dat rotjoch wil niet geknipt worden,"liegt de kapster.
"Nee hoor mam, maar ze wil me kaal knippen," zeg ik.

"Ga jezelf maar kaal knippen," zegt mama tegen de kapster.
"Wij komen hier nooit meer terug!"

Heb je ooit zoiets meegemaakt?
