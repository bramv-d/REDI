‘Ik pak de auto even’, zegt mama.
‘Ik ga iets kopen voor opa en oma.’
‘Dat kan ik niet meenemen op de fiets.’
‘Dan maak ik het eten klaar’, zegt papa.
‘Wat willen jullie eten?’
‘Bami!’ roept Onno meteen.
‘Bami?’ zegt mama.
‘Ja, dat zou kunnen.’
‘Ik denk dat we alles in huis hebben.’
‘Ik maak het toetje klaar’, zegt Ali.
‘Hebben we ijs en vruchtjes, mama?’
‘Ijs hebben we nog wel’, zegt mama.
‘Maar vruchtjes weet ik niet zeker.’
‘Kijk maar even in de kast.’
‘En anders haal je maar een mango.’
‘Dat smaakt heel lekker op een ijsje.’