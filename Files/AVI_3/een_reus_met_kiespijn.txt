Matroos Gijs is dol op reizen.
Het hele jaar door vaart hij op zee met zijn schip, de Vollekracht.
Hij eet baarzen en andere soorten vis.
En de muizen aan boord houden hem gezelschap.
Gijs neemt altijd kazen voor ze mee.

Vandaag vaart Gijs door de sluizen van een onbekend eiland.
Hij ziet geen huizen en ook geen mensen, alleen een enorm groot kasteel.
Gijs vraagt zich af, wie daarin zal wonen.
Hij springt aan wal en besluit dat uit te gaan zoeken.

Op zijn laarzen loopt Gijs naar de grote poort van het kasteel.
Als hij vlakbij is, hoort hij gejammer.
"Au, au, au," klinkt het van achter de poort.
Voorzichtig duwt de matroos de poort open.
Hij ziet een reus, die aan het huilen is.
"Au, au, au, wat doen mijn kiezen pijn," schreeuwt de reus.
Gijs wist niet, dat reuzen zo hard konden gillen.
"Kan ik je helpen?" vraagt Gijs.
Verbaasd kijkt de reus op. Dan vertelt hij:
"Ik heb abrikozen gegeten, maar ik wist niet, dat daar pitten in zaten!
Ik heb heel hard op een pit gebeten en nou doet mijn kies zo'n pijn!"
"Doe je mond maar eens open," zegt Gijs.
Al snel ziet hij, dat er een kies gebroken is.
Handig bindt hij een scheepstouw om de kies en vaart op volle kracht vooruit.
De zere kies floept zo uit de mond van de reus.
Nu heeft hij geen pijn meer.
"Dankjewel!" roept de reus Gijs na.
