Een jongen staat met hoge laarzen in het water.
‘Wat ben je aan het vangen?’ vraagt Marieke.
‘Haringen’, antwoordt de jongen.
‘Haringen?’ Marieke moet even nadenken.
‘Haringen leven niet in een rivier’, zegt ze dan. ‘Die leven in zee.’
‘Goed zo’, zegt een man verderop. ‘We vissen op paling. Kom maar kijken.’
De man is met twee vishengels bezig.
‘Pas op’, zegt hij. ‘Ik moet even ingooien.’
Hij zwiept de vislijn met een grote boog weg.
‘Wat zit er aan de vishaak?’ vraagt Suzanne.
‘We vissen met wormen’, zegt de man, ‘maar soms ook met stukjes brood of
aardappel. Dat hangt af van wat we willen vangen.’