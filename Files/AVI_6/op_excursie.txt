In mijn vakantie ben ik met mijn ouders op excursie geweest naar een groot textielbedrijf.
Op het terrein van het textielbedrijf werd je met een taxi van de ene afdeling naar de andere gebracht. Ik was o.a. erg onder de indruk van de afdeling Expeditie, waar reusachtige kisten klaarstonden voor de export naar diverse landen. Ik zag een vrachtwagen kisten inladen met de bestemming Luxemburg.
Als exclusief extraatje bij deze excursie mochten we de afdeling Onderzoek bezoeken. Daar doen ze experimenten met productieprocessen, om in de toekomst textielsoorten met speciale eigenschappen te kunnen fabriceren. Er mochten maximaal vijf mensen tegelijk naar binnen. Binnen hingen borden met de tekst: niet roken, explosiegevaar. Een meneer deed expres net alsof het daar enorm gevaarlijk was en de boel elk moment kon exploderen. Ik was blij, dat ik weer buiten stond.
Ik vond het een interessante excursie. Ik heb veel kennis opgedaan over de verschillende soorten afdelingen van een groot bedrijf. Ook heb ik veel geleerd over de verwerking van textiel.
