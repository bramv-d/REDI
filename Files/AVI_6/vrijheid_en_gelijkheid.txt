De mensheid zal tot in de eeuwigheid streven naar vrijheid en gelijkheid. Dat de werkelijkheid soms nog te wensen over laat, toont het volgende voorbeeld aan.
Een auto in de Amerikaanse staat Texas valt op vanwege zijn snelheid. Surveillerende agenten dwingen de auto tot stoppen en vragen de bestuurder om een verklaring. De bestuurder, een donkere man, weigert echter een verklaring af te leggen. De blanke agenten mishandelen de man hierop. Deze dwaasheid heeft grote gevolgen, omdat een omstander de mishandeling op video vastlegt.
Er ontstaat verdeeldheid onder de Amerikaanse bevolking. De boosheid onder met name de zwarte bevolking is groot: het gevoel van veiligheid neemt door dit incident sterk af. Blanke Amerikanen wijzen op de hoge snelheid van de bestuurder. Politici hebben moeite, om de eenheid in het land te bewaren.
De politie van Texas wordt door de beelden in grote verlegenheid gebracht. Zij belooft de zaak grondig te onderzoeken en de waarheid boven tafel te krijgen. Ze belooft spoedig openheid van zaken te geven.
Dit voorbeeld staat helaas niet op zichzelf. Ook op andere plaatsen in de wereld is er sprake van ongelijkheid tussen bevolkingsgroepen.
Toch valt er gelukkig ook positief nieuws te melden: in Zuid-Afrika is de apartheid sinds enige jaren officieel afgeschaft. Dit brengt de mensheid weer een stapje dichter bij vrijheid en gelijkheid voor iedereen.
