Masja zit samen met haar moeder op de tram. Ze gaan naar de oorarts want
Masja heeft enorme oorpijn. In de tram is geen conducteur aanwezig, alleen
een trambestuurder. Hij stempelt hun kaart af en daar gaan ze. Tegenover
Masja zit een mevrouw met een baby. Ze zegt steeds: ‘Vind jij het ook leuk
in de tram, Jane?’ Maar Jane zegt nog niets terug.
‘Kijk mam’, roept Masja ineens. ‘Er rent een man in een blauwe jack met de
tram mee.’
‘Hij traint waarschijnlijk voor de marathon’, zegt haar moeder.
De tram stopt vaak en iedere keer stappen er mensen in en uit. Ze komen
langs flats en langs een hoop rommel op straat. In een flits ziet
Masja jampotten in de goot liggen, een jerrycan, een oude
cape, een stuk cake en het frame van een fiets. Op een veldje
staat een oude caravan zonder wielen. Eindelijk zijn ze bij het
ziekenhuis. In de tram heeft Masja even niets van haar oorpijn
gevoeld, maar als ze de trappen van het ziekenhuis oplopen, begint die
stekende pijn weer. Hopelijk kan de oorarts haar helpen.