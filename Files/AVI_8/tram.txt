masja heeft al vier nachten niet geslapen vanwege de oorpijn.
ze is nu met haar moeder op weg naar een oorarts in het ziekenhuis.
ze hebben de trein naar de stad genomen en lopen het station uit op zoek naar een tramhalte.
masja heeft een muts over haar oren getrokken.
als ze wat afleiding heeft, kan ze de pijn wel verdragen.
buiten het station volgen ze de tramrails en zo vinden ze al gauw de tramhalte.
dit is de eerste keer dat masja in een tram zit, want meestal gaan ze met de auto naar de stad.
masja vindt het wel spannend.
nu kan ze iets terugzeggen als haar vriendin nancy opschept over de tram.
als masja de tram instapt, valt haar het dashboard op.
daar zit maar één knop en er zijn weinig klokjes en tellertjes.
ze weet dat er ook geen benzinetank in een tram zit, omdat hij op elektriciteit rijdt.