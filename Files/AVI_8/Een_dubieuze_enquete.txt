In het afgelopen weekend heeft een populair onderzoeksbureau een enquête gehouden onder bijna vijfhonderd beroepsmilitairen, in opdracht van onze premier. Doel van het onderzoek was o.a. inzicht te krijgen in de carrièremogelijkheden binnen het leger.
Op de vragenlijst is door een aantal militairen met verbazing gereageerd. De heer Vollenga, chauffeur bij de landmacht, vertelt: "Enkele vragen gingen over wie de route van onze jeep bepaalt, wanneer de jeep van de kazerne naar de garage moet. Ik begrijp niet, wat dit soort vragen met onze carrièremogelijkheden te maken heeft. Ik ben echt zeer ontevreden over het niveau van de vragen!"
Ook door veel militairen van de luchtmacht is de enquête met weinig enthousiasme ontvangen. "We moesten bedenken, of de tijd die een defect toestel in de hangar doorbrengt, af zou kunnen hangen van de leidinggevende stijl van de Chef Reparatie," vertelt een parachutist, die anoniem wenst te  blijven. "Ik zou bij een dergelijk onderzoek eerder de vraag verwachten, of ik in de nabije toekomst zelf leidinggevende zou willen zijn van bijvoorbeeld een groep parachutisten!"
In een officiële reactie heeft de premier laten weten, de aanmerkingen van de militairen serieus te nemen. Een jury moet nu gaan bepalen, of de kwaliteit van het onderzoek goed was. Het onderzoeksbureau wil vooralsnog niet reageren.