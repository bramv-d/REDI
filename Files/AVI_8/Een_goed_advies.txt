Nu de commerciële betrekkingen tussen Europa en Azië zijn verbeterd, proberen veel westerse ondernemers hun aandeel op de Aziatische markt te vergroten. Enkelen slagen hier goed in, anderen hebben onvoldoende kennis van de algemene wetgeving en gaan hieraan ten onder.
De directeur en de mede-eigenaar van een bedrijf uit België besloten onlangs een brainstormsessie te houden. Met z’n tweeën bedachten ze allerlei manieren, om de Aziatische markt te veroveren. De bijeenkomst leverde maarliefst tweeëntwintig bruikbare ideeën op.
Een aantal van deze ideeën wisten zij daadwerkelijk te realiseren. Met name de export van amfibievoertuigen (voertuigen met dezelfde eigenschappen als amfibieën) leverde hen in drie jaar tijd veel financiële voorspoed op.
Spoedig gingen andere ondernemers uit Europa de ideeën van het succesvolle trio na-apen, in de hoop snel veel geld te verdienen. Velen vergaten echter, dat op alle ideeën octrooi was aangevraagd. Dat betekent, dat je ideeën niet zomaar kosteloos kunt kopiëren.
Zo-even nog zond de Belgische radio-omroep het bericht uit, dat in Nederland een ondernemend tweetal is gearresteerd. De verdenking is tweeërlei: ten eerste wordt het tweetal verdacht van overschrijding van de octrooiwet en ten tweede is een aantal internationale wetten niet in acht genomen.
Wie zijn aandeel op de Aziatische markt wil vergroten, doet er goed aan, om de algemeen geldende regels en wetten in acht te nemen. Wie hier zelf niet voldoende in thuis is, kan het best een commerciële adviseur raadplegen.