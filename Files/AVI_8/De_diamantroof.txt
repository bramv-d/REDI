In juni zag ik in een televisie-uitzending, dat in februari 2005 een diamantroof op Schiphol had plaatsgevonden. Een busje, dat vol met diamanten op weg was naar een vliegtuig, werd overvallen door twee criminelen. Die bedreigden daarbij de KLM-medewerkers met wapens. Na de overval reden ze snel met de kapitale lading weg.
De KLM had het busje op afstand kunnen laten stoppen, door de toevoer van de benzine stop te zetten. Dat deed ze echter niet. Misschien vinden jullie dat gek, maar de KLM dacht, dat het om een gijzeling ging en in een dergelijke situatie wordt er niet ingegrepen. 
Het busje werd later terug gevonden op een industrieterrein in Hoofddorp. De daders en de diamanten waren spoorloos.
Mogelijk hebben de criminelen bij hun actie hulp gehad van een medewerker op Schiphol. Als de criminelen of hun helper gepakt worden, kunnen ze een zware straf tegemoet zien van justitie. Het betreft hier immers de grootste diamantroof uit de Nederlandse geschiedenis.
