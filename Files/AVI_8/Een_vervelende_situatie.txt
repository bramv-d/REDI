’s Zaterdags werk ik in een winkel bij ons in het dorp. De laatste tijd was er sprake van een vervelende situatie: bij nadere inspectie van de kassatekorten, bleek één van de medewerkers meerdere malen een tekort te hebben.
De winkeldirectie besloot deze jongen uit zijn functie te ontheffen. Zijn reactie was echter heftig: "Als jullie denken, dat ik geld gestolen heb, haal je de politie er maar bij!" riep hij.
In eerste instantie vond de directie dit niet nodig. Later werd de politie er alsnog bijgehaald, omdat de knaap zich agressief begon te gedragen. Ook tegen de politie ging hij flink tekeer, hetgeen leidde tot zijn arrestatie.
Of mijn ex-collega daadwerkelijk schuld had aan de kassatekorten is me nog steeds niet duidelijk. Zijn agressieve acties vond ik echter niet verstandig.
De relatie tussen de directie en de medewerkers is nu weer positief te noemen. Na het incident heeft er een advertentie in de krant gestaan, waarop één meisje gereageerd heeft. Zij is inmiddels aangenomen en we werken weer met veel plezier.
Ik hoop zo’n situatie echter nooit meer mee te maken.