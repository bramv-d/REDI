Zo dadelijk om twee uur krijg ik van de juffrouw de uitslag van een belangrijk dictee op school. Hopelijk heb ik een goede score en is het eindelijk duidelijk, dat ik de Nederlandse spelling werkelijk goed beheers.
Het dictee was niet makkelijk (zelfs tamelijk moeilijk), maar ik heb heel goed geoefend en verwacht dus wel degelijk een aanzienlijk hoge score.
Ik wil de juffrouw laten zien, dat ik qua spelling waarschijnlijk wel naar de HAVO kan. Daar wil ik namelijk heel graag naar toe. Mogelijk gaat me dat ook lukken. 
Vorig jaar had ik nog een pijnlijk lage score voor mijn spelling, dus daar ben ik hard aan gaan werken. Ik kan mijn score natuurlijk verbeteren, door de dicteewoorden beter te oefenen!
Feitelijk is het zo, dat je tachtig procent van de woorden goed moet hebben, om een voldoende te halen. Voor mezelf lijkt een score van negentig procent me redelijk haalbaar: een foutje maken is menselijk, maar als je goed oefent, hoef je volgens mij niet veel fouten te maken.
Het is nu tien voor twee en ik ben best een beetje zenuwachtig. Hopelijk is het snel twee uur!