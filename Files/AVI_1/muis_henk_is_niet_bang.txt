muis henk rent met een vaart door de gang.
hij duikt zijn hol in. pa muis zit in het hol. hij ziet hoe henk hijgt. hoe zijn hart wild bonkt. pa muis kijkt boos naar henk.
dit kan zo niet lang meer, zoon, zegt hij. je weet toch dat er een kat in de buurt woont? en je weet ook dat het een eng beest is. ze lust je rauw, henk.
een muis, zo mals en zacht als jij, eet ze met huid en haar op. henk schudt van nee.
ik ben niet bang van die kat, zegt hij. ik ren heus niet in haar mond. ik pest haar maar wat. ik pulk aan haar pels, bonk wat op haar mand, terg haar wat ...
en als ze boos wordt,
ren ik rap als de wind ons hol in. toch loopt het op een dag fout af, mort pa. dat is net wat ik ook denk, roept de kat vanop de gang. ik pak je nog wel, muis henk! muis henk maakt een vuist naar de gang. en toch ben ik niet bang, gilt hij.