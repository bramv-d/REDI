Het leukste van de Olympische Spelen vind ik de gymnastiek. Er zijn
natuurlijk ook een hoop andere sporten, maar daar doe ik zelf weinig aan.
Gymnastiek doe ik al vanaf mijn tweede jaar. Toen sprong ik voor het eerst
van de bank in onze huiskamer. Bij de Olympische Spelen spreken ze niet
van gymnastiek, maar van turnen. Dat doen ze op een mat, op een
evenwichtsbalk, op een springbok en op een brug. Een
brug is een toestel met twee leggers, waarop je
gymnastische oefeningen kunt doen. Toen er in 2008
Olympische Spelen waren, zat ik steeds voor de tv en
vooral als er gymnastiek te zien was. Vooral de turnsters
van Rusland waren in vorm. Er deed maar één meisje uit
Egypte mee, maar ik vond haar de leukste van allemaal.
Ze won niets, maar je kon goed zien dat ze haar uiterste

best deed. Soms zat ik zelfs met gymschoenen aan voor de tv.
Ik probeerde dan een beetje mee te doen. Dat gaat natuurlijk niet echt goed
in de kamer, want onze kamer is niet zo groot als een gymzaal. Hoewel het
Egyptische meisje erg haar best deed, viel ze toch een keer van de
evenwichtsbalk. Dat was erg zielig. Ze deed zich pijn, maar maakte de
oefening toch af. Helaas won ze geen enkele medaille.