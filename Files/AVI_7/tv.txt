'wat heb je vandaag gedaan?' vroeg mijn vader toen we aan tafel zaten.
het was herfstvakantie en het regende al een paar dagen.
de eerste dagen van de vakantie was ik wel naar buiten geweest, maar meestal was ik dan alleen of waren we maar met z'n tweeën of met z'n drieën.
met dat slechte weer kun je buiten ook niet zoveel doen.
ik vertelde mijn vader dat ik de hond had uitgelaten.
we hebben een terriër, die buiten erg wild doet.
als hij in het bos een spoor van herten of reeën ruikt, trekt hij vreselijk aan de lijn.
vandaag was dat ook zo: hij trok zo hard dat ik uitgleed op het natte gras en op mijn knieën viel.
het is een vreemde hond want als je fluit of neuriet, wordt hij vanzelf weer kalm.
vandaag viel dat wat tegen.
ik moest op de terugweg wel tien melodieën neuriën, omdat hij anders onrustig bleef.